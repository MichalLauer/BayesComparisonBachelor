V předchozích sekcích byli představeny tři nástroje, které lze použít pro generování
vzorků z posteriorních rozdělení. V této sekci jsou shrnuty nejdůležitější
vlastnosti každého nástroje a na základě představené literatury jsou doporučena
pro různé případy.

Nástroj BUGS je nejstarší představený způsob, pomocí kterého lze generovat
vzorky. Jeho největší nedostatek je jazyk, ve kterém je napsán a fakt, že jeho
prvotní verze byly vytvořené pouze pro operační systém Windows. Tyto nedostatky
se snaží řešit iterace jako OpenBUGS nebo WinBUGS, ale jejich vývoj je omezen
znalostí jazyka Fortran. Při hledání informací o programech z rodiny BUGS je
mnoho odkazů mrtvých[^porovnani-smrt] a nejnovější verze se publikují pomocí
Google Disku spravovaného na Cambridgskou univerzitou.

[^porovnani-smrt]: Při hledání výrazů jako *winbugs14* nebo *winbugs14 download*
jsou sice nalezené odkazy, ale mnoho z nich odkazuje na neexistující stránky nebo
nejsou velice důveryhodné.

Jelikož nástroj BUGS
nabízí jako jediný z představených grafické prostředí, lze ho využít na studijní
účely a vysvětlení relativně složitých konceptů, jako jsou např. hierarchické
modely. Studenti tedy nemusí se začátku bojovat s psaným kódem, ale dokáží si
vytvořit bayesovské modely graficky.

Druhý nástroj JAGS ostraňuje několik nedostatků nástroje BUGS. Je od počátku
vyvíjen jako open source, není omezen pouze na systém Windows a je napsán v
jazyce C++. Funguje pouze přes rozhraní příkazové řádky a díky tomu lze
jednoduše ovládat z ostatních programovacích nástrojů. Nabízí také možnost
rozšíření základního programu uživateli pomocí programovatelných rozšíření.
Pokud je nějaký uživatel zvyklý psát kód v nástroji BUGS, přechod na JAGS je
velmi intuitivní, jelikož oba nástroje používají stejnou syntaxy. Nevýhodou by
mohl být nedostatek grafického rozhraní, které JAGS v základu nenabízí.

Nejnovější, a zároveň třetí představený software pro inferenci, je nástroj Stan.
Ten je vytvořen úplně mimo svět BUGS a JAGS; používá vlastní syntaxy, výpočty a
implementace optimalizačních nástrojů. Kompilované modely jsou napsány v jazyce
C++, ve kterém využívají nejmodernější knihovny pro matematické operace, práci
s integrály a pravděpodobnostní výpočty. Narozdíl od předchozích nástrojů
používá k optimalizaci algoritmus NUTS-HMC, který je efektivnější pro komplexní
modely.

Velikým nedostatkem je však chybějící podpora diskrétních náhodných parametrů.
To lze sice pomocí různých přepisů obejít, nicméně to nelze ve všech případech
a některé modely tedy nelze vůbec odhadnout a je nutné použít jiný vzorkovač.